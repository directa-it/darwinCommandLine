Gentile cliente ed utilizzatore di DarwinCommandLine,

ci siamo resi conto che molto spesso i nostri utilizzatori DCL hanno delle versioni non recenti
del .jar messo a disposizione.
Abbiamo pensato quindi di creare una sorta di "cappello" denominato DCL.jar che permette un 
avvio più veloce della DCL e soprattuto di mantenere sempre le risorse aggiornata all'ultima versione
disponibile.

Per utilizzare il nuovo DCL.jar serviranno pochissimi passaggi:
1) Scaricare il file DCL.jar
2)Lanciarlo da riga di comando così: java -jar DCL.jar codiceUtente password
3)Una volta lanciato il DCL.jar si occuperà ogni volta di aggiornare le risorse necessarie che verranno
  salvate nella propria cartella Utente sotto la cartella .directa.

Il file DCL.jar può essere lanciato anche sull'ambiente di test, basterà inserire nei parametri -test.
Il DCL.jar è stato già pensato per Multicharts, quindi non è necessario specificare nulla nei parametri.
Se vi è necessità di non mettere la password in chiaro come parametro, il DCL.jar può essere fatto partire
da un file sulla postazione, ovvero l'unico parametro sarà il percorso del file dove sarà necessario scrivere le credenziali,
in questo modo: codiceUtente;password

Consigliamo per tanto di eliminare il vecchio Engine.jar e utilizzare il DCL.jar così per essere
sempre aggiornati alle nuove modifiche.
Da poco la DCL è utilizzabile anche direttamente da dGO, ovviamente in questo caso non è necessario
fare tutti i passaggi descritti in precedenza ma solamente installare dGO sulla propria postazione.

Per qualsiasi dubbio chiarimento o problema non esitare a contattarci al nostro indirizzo mail dedicato:
api@directa.it 

Cordiali saluti

Servizio API
Directa SIM S.p.A.
-------------------------------------------
Via Buozzi, 5 - 10121 Torino - Italy
Tel: +39 011 530101  Fax: +39 011 530532
-------------------------------------------